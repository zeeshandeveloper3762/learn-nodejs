عنوان: لیزر (Laser) کے ذریعے سے ختنہ کرنا
سوال: مفتی صاحب! بچے کا ختنہ لیزر (جس میں آگ ہوتی ہے) سے کرانا کیسا ہے؟

جواب: ختنہ ایک سنت عمل ہے، جس میں آلہ تناسل کے سرے پر موجود اضافی جلد کو اس طرح کاٹا جاتا ہے کہ حشفہ ظاہر ہوجائے۔ اس عمل کے لیے کسی تیز دھار آلے سے کاٹنے کی شرط نہیں ہے۔
لہذا پوچھی گئی صورت میں اگر لیزر (Laser) سے ختنے کا یہ مقصد حاصل ہو جاتا ہے اور اس میں کسی قسم کے ضرر کا اندیشہ بھی نہیں ہوتا تو لیزر کے ذریعے سے ختنہ کرنا درست ہوگا۔